VIII · PRAEFATIO.

que sunt, nunc edere malui, quam opus in infinitum

differre.

De consilio meo satis dictum. de forma ac specie
editionis sufficit commemorare, eandem me secutum
esse quam in Archimede edendo. nam quamquam ui-
debam, Latinam interpretationem meam a nonnullis
improbari, tamen hic quoque Latinam Francogallicae
Germanaeue aut nulli praetuli3 nam interpretationem
mathematici flagitant, et Latina a pluribus legi potest.
praeterea res ipsae tritiores interpretandi molestiam
leuiorem reddunt in Euclide quam in Archimede.
notas perpaucas addidi, quia perpaucis in Euclide
discentibus consulenti opus est, si solam intellegentiam
uerborum tenorisque demonstrationis specteS. nam
commentarium, cuius hic quoque ingens est materia,
scribere nolui. quarto uolumini copiosiora prolego-
mena praemittentur, quibus historia textus elemento-
rum illustrabitur. eodem congeram, quae de subsidiis
deterioribus collegi3 nam perspicuitatis causa ea ab
adparatu critico removenda erant, in quo iis tantum
codicibus usus sum, quos supra commemoraui. eos
his litteris significaui:

P —- cod. Uatican. Gr. 190 Peyrardi saec. X, mem-
bran. hic illic manus recentissima litteras tem-
pore euanidas renouauit, quam littera π signi—
ficaui, ubi parum recte scripturam antiquam red-
dere uidebatur. libros IV—IX ipse contuli Ro-
mae 1881, librum II et partem tertii Mengius3
primum et reliquam partem tertii Augustus
Mau u. d. beneuolenter conferenda suscepit.

B - cod. Bodleian. Doruillian. X, 1 inf. 2, 30, scr. a.

