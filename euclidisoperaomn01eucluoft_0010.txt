VI PRAEFATIO.

ita egerunt, ut textus elementorum satis 'certo et ad
usum prompto fundamento niti uideri possit. de cete-
ris scriptis Euclidis multo etiam peius actum esse,
satis constat.

Quae cum a multis intellegi uiderem, Archimedi
Euclidem adiungere constitui, et ut hunc laborem,
quem iam diu animo uoluebam, tandem aliquando
susciperem, eo magis impellebar, quod editionem Ar-
chimedis ab hominibus doctis beneuolenter adcipi, et
erroribuS, quos in primitiis illis uitare non potuissem,
indulgeri uidebam, et usu edoctum me iam meliora
praestare posse sperabam.

Sed statim apparuit, neque res rationesque neque
uires meas toti operi, quod mihi proposueram, suffi-
cere, tot codices conferendi erant, tot bibliothecae iti-
neribus longinquis adeundae. itaque Henricum Menge‚
u, d.‚ quem sciebam et ipsum in Euclide occupatum
esse, interrogaui, uelletne partem operis suscipere.
adnuit, et ita inter nos comparatum est, ut ille Data,
Phaenomena, scripta musica, ego Elementa, Optica,
Oatoptrica ederem, et ut codices coniuncta opera con-
ferremus, sed sic quoque in elementis e magna copia
subsidiorum pauca eligere coactus sum. nam cum uix
ulla sit minima bibliotheca, in qua non adseruetur
codex aliquis elementorum, inde ab initio de omnibus
codicibus conferendis aut certe inspiciendis desperan-
dum erat. uellem equidem licuisset pluribus codicibus
uti, sed ut aliquo tamen modo paucis, quos contuli,
contenti esse possimus, facit et singularis ratio, qua
nobis tradita sunt elementa Euclidis, et uetustas et
bonitas codicum a me usurpatorum. nam satis notum

